. 117

etiarn descriptiones herbarum continebantur. Quae quidem
capita longe plun‘ma ex Dioscuridis materia medica hausta
erant; paucissima autem, quae a genuino Dioscuridis textu
aliena sunt (cf. cap. XVIII), ex auctoribus ignotis accesserant.
Deinde, ubi e re visum est, in herbis antiquae syllogae retineban-
tur excerpta illa Crateuae et Galeni; supplementis vero eiusmodi
fragmenta ex novo adicere supersedit is, qui corpushoc herba-
rium condidit. Ita igitur ortus est archetypus codicum C et N,
cuius forma in N paulisper immutata in libro C fidelissime expri-
mitur, nisi quod excerpta Crateuae et Galeni ex vetusta sylloge
per totum fortasse archetypi contextum adscripta in libro C
in litteris tanturn A, Β, Γ manent, in reliquis autem omittuntur.
De aetate autem, qua archetypus ille compositus sit, recte
fortasse iudicavit Wellmannus ¹), qui Oribasium medio lere
saectdo quarto capita duo a genuino materiae medicae textu
aliena ex recensione alphabetica in ipsius materiae medicae
libros interpolata invenisse probavit

In line huius disputationis satis prolixae liceat ea, quae

de origine, fontibus, aetate herbarii Dioscuridei ope codicis
C investigasse mihi videor, quasi 'per stemma explicare.

'I Hermae XXXIII p. 374 s.; cI. Pauly et Wissowae encycl. V p. 1141.

 

