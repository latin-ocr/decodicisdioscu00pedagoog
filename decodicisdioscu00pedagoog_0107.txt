99

typum concinnatum titisse inlra (cap. XXIII) demonstrabitur,
multo plura vestigia in C conservata sint quam in N. E
contrario is, qui codicem N composuit, quamquam alpha-
beticum ordinem retinuit, haud pauca immutavit. Primum
enim, quoniam binae temaeve herbarum imagines cum
suo textu in singulis foliis rectis collocabantur, capita ita
seligenda erant, ,ut spatium sufficeret. Deinde herbae eius-
dem nominis, quae in C ad archetypi ex variis herbarum
syllogis ‘conflati exemplum magno persaepe intervallo
inter se dirimuntur, in N omnes fere inter se consociatae
sunt; veluti in eisdem paginis componuntur ἅγχουσα et ἥγχουσα
ἑτέρα, πτέρις et πτέρις ἑτέρα, ζμίλαξ τραχεῖα et ζμίλαξ λεία, quarum
altera codice C in serie z litterae, altera intra Σ litteram
proponitur. His et nonnullis aliis de causis quas accuratius
persequi huius loci non est, evenit, ut ordo codicis N, siqui-
dem singula respicimus, a C sat multis locis differat ¹). Si
vero universam herbarum per singulas litteras consecutionem
spectamuS, eodem iere mod0‚ ut in codicibus, qui ad eundem
archetypum resenmtur, par est, capita et in C et in N
procedere cognoscuntur. Quae cum ita sint, in libri C lacunis
definiendis et supplendis persaepe codice N uti poteramus (cs.
supra cap. XII n. 5).

Sed postquam in universum docuimus utrique codici
easdem inesse herbas eadem fere ratione ordinatas, transea-
mus ad imagines textumque herbarum, quas in ambobus
consimili prorsus modo et repraesentari et describi manifestum
est. Figuras enim utroque libro traditas si diligenter compa-
ramus, maximam partem simillimas esse elucet, ita ut minime
dubium sit, quin eadem forma in communi archetypo depictae
fuerint. Cui sententiae minime obstat, quod herbae codicis N
rudiore quidem artificio moduloque minore, sed secundum viro-
rum rei herbariae consultorum iudicium ²) maiore veritatis studio
delineatae sunt. Verum tamen in tanta imaginum congruentia

Ι) ln serierum praesertim Z, Λ itemque Θ, Φ ordInatione duo codices
vetustissimi quam maxime inter se consentiunt.

²) Cf. 1². Cohn 1. c. p. 309.

 

