107

qui inde depingebatur‚ codice C magnam quidem partem ex
proprietate eorum exemplorum, quae exprimebantur, partim
vero etiam ex variorum pictorum, qui in his exemplis imi-
tandis occupati erant, consuetudinibus repetendae sunt, ita
ut v. c. respicere debeamus eiusdem generis figuras a diversis
artificibus diverso modo redditas esse. Neque ex N, cuius
imagines ad eundem archetypum redeunt, sed multo rudiore
artificio omnibus inter se exaequatis differentiis pictae sunt,
aliquid ad hanc rem expediendam lucrari posse videmur. Harum
difficultatum, si, quantum lieri potest, ratio habetur, magnus
tamen relinquitur numerus imaginum, ex quibus in universum
colligere licet duabus illis classibus respondere duo figu-
rarum genera diversissimam delineandi et pingendi rationem
exhibentia

Etenim eorum capitum, quae in indicem recepta priori
classi adnumerantur, figurae longe plurimae plastica quadam
delineandi et colorandi arte laetae herbas ita repraesentare
solent, ut magna loliorum, stirpium, llorum, ramorum abun-
dantia instructae corporeae quasi amplumque undique spatium
explentes intuentium in oculos prosiliant et sicuti in vivis
herbiS, ita et in his simulacris partes aliae eminere, aliae
recedere videantur. Caules vero et radices non ad commune
quoddam schema, sed sat bene ad ipsarum herbarum pro-
prietatem expressa sunt; porro rami et folia artificiosa
plerumque ratione, quae nisi a pictore habili et sciente neque
excogitari neque exprimi poterat, inflexa vel replicata sese
intersecant; llores deinde non solum superiore ex parte, verum
etiam a latere sive ex ima parte conspiciuntur; in colorum
denique commissuris et transitu magna ars agnoscitur, ita utin
viridi praesertim, sed et in aliis coloribus differentiae tenuissimae
optime exprimantur. Quae cum ita sint, apparet primum harum
imaginum auctorem, cuius exempla in archetypo et inde in
C depicta sunt, id egisse, ut non solum herbarum formas
speciesque, quod medicorum et pharmacopolamm usibus
sufficeret, satis recte adumbraret‚ sedetiam opus pictorium
ederet politissima arte perfectum.

E contrario figurae alterius classis, quae extra indicem

 

