80

CAPUT XVI. DE FIGURIS HERBARUM.

Figurae quomodo et collocatae et titulis inscriptae sint,
superiore capite, quod satis videatur, exposuimus. De ratione
autern, quae inter haec herbarum simulacra et veras herbas
in rerum natura extantes atque descriptiones Dioscurideas
intercedat, multum a viris doctis disputatum est, quorum
commentationes statim adferentur. Quorum opinioneS, quae
haud raro vel maxime inter se discrepant, singulas examinare
meum non est; huius enim rei arbitrium penes viros rei heo
· bariae peritos esse debet. Hoc unum dicam plerosque et
botanicos ¹) et philologos nostra aetate in eo iam consentire,
quod figuras codicum C et N non ad ipsas herbaS‚ sed ex
archetypo communi ad exemplaria picta confectas esse sta-
tuunt; unde evenerit, ut inter imagines illas praeter multas
summa cum veritate optime expressas haud paucae extent,
quae a naturali forma quam maxime abhorrentes vel ficticiae
vel monstrosae videantur. Sed ne eum quidem, qui archetypum
composuit, ipsas herbas prae oculis habuisse, sed figuras
per longam transscribentium seriem ex Crateuae herbario
saeculo a. Chr. n. primo composito aliisque lontibus veteribus
accepisse inira (cap. XXIV) demonstrabitur, ubi de herbarii
Dioscuridei lontibus et origine disputaturi sumus.

Herbarum figurae, quas codex exbibet, paucissimae ad
hoc tempus a viris doctis divolgatae sunt. Ex quibus decem
delineatae extare in Remberti Dodonaei stirpium historiae
pemptadibus annis 1583 et 1616 editis infra (capite XXV)
memorabitur ²). Tabulae autem aeneae Swieteno auctore
annis lere 1763-1773 confectae, in quibus viginti septem

¹) Cl. F. Cohn commentationis, quam iufra lp. 82) citabimus, p. 307 s.
¹) ln loannis Frankii libello, cuius editioni primae inscriptum estPolychresta

herba Veronica (Ulmae 1690. 12⁰), postea in linguam germanicam et gallicam
converso figuram alyssi, quod ille cum thea Sinensi comparaverat, ,ex codice
Dioscurideo'' expressam proponi auctor est A. de Haller Bibliothecae botanicael
p. 635; v. etiam l. C. G. Aekermann in Fabricii bibl. gr. ed. Harles. lV
p. 684. Quod opusculum curn mihi praesto nonsit, in incerto relinquo, utrum
re vera figura illa deprompta sit ex nostri codicis =s. 46' an aliunde.

 

