6

addita. His accedunt solium unum chartaceum (4o7*) saeculo
ut videtur XVII adiectum et duo folia membranacea vacua
non numerata, quae recentiore tempore inter tegumenti
partes anteriorem posterioremque ipsasque codicis mem-

branas inserta sunt. Ex vetustis vero membranis, qua· ·

rum 481 superesse diximuS, tot saeculorum vicissitudinibus
permultae — sunt circiter 65 - intercidere;¹ quarum lacu-
narum et sedes et argumenta etiam nunc certa ratione'
definire licet. Atque in his membranis, quibus artificiose
plicatis compages sive fasciculi, quaterniones plerumque,
efficiuntur numeris a. 1406 adscriptiS, ex parte etiam antiquis
saeculi Vl notis residuis instructi, textus litteris totus uncia-
libus saeculi VI ineuntiS, quae in versibus curiose derectis
positae sunt, scriptus et splendidissimae imagines pictae sunt
coloribus mirifice servatis nitentes. Accesserunt autem textui
vetusto praesertim in herbario Dioscurideo inde a saeculo XIII
diversorum adnotationes latinis, graecis, arabicis, hebraicis
elementis scriptae, quibus plerumque titulorum textusve
graecorum transscriptiones vel herbarum synonyma graeca

volgaria, latina, arabica, turcica, semel (s. Μ’) et vocabulum
francogallicum continentur.

Comprehenduntur autem codice Aniciae Iulianae hae
commentationes picturaeve ad historiam potissimum natu-
ralem spectantes quas per totam sere mediam aetatem
saepissime ex hoc exemplari descriptas sive depictas esse
constat:

F. 1v imago pavonis ex omithiacorum paraphrasi huc
translata.

F. 2-6 versis imagines quinque, quarum duae priores
medicorum et botanicorum septenorum consessus repraesen-
tant, duae sequentes mandragorae inventionem et descriptio-
nem, ultima Aniciam lulianam patriciam, quae codicem sibi
oblatum accipit.

F. 4—7 rectis index herbarii Dioscuridei circa a. 1406
litteris minusculis scriptus

F. 7v titulus herbarii ornatus

F. 8¹—1ov index herbarii vetustus.

 

