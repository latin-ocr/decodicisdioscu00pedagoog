72

quibus quoniam facilius a viro artis historiae perito copio-
sius disputabitur, in re praesenti paucissima, quae quidem ad
ipsum herbarium spectant, adnotare sufficit. Constat autem
εἰσαγωγικὰς esse has picturas. Quarum pn‘ma et secunda septeni
auctores medici atque botanici, et quidem illi praecipue
repraesentantur, ex quorum operibus codicis argumentum
pendet, videlicet Nicander, cuius theriaca et alexipharmaca
in prosam orationem conversa appendici insunt, Crateuas, ex
cuius herbario picto plurimae figurae receptae sunt, Sextius
Niger Dioscuridis auctor, ipse deinde Dioscurides, cuius
operi maximam descriptionum partem deberi diximus, Pam-
philus synonymorum botanicorum scriptor, Galenus denique,
ex quo fragmenta nonnulla excerpta sunt ¹). Tertia vero
pictura, quae mandragorae inventionem exhibet, argumentum
tractatur ab ipsa Dioscuridis materia medica alienum, videtur
autem Crateuae effigies subesse Dioscuridis nomine arbitraria
inscripta totaque imago ex Crateuae herbario picto in hunc
librum translata esse, qua de re insra (cap. XXIV, A) uberius
agetur. Huius ad exemplum in ipso codice conficiendo fictam
existimaverim quartam picturam, in qua Ἐπίνοια cum mandra·
gom, Dioscurides scribens, pictor figura delineanda occupatus
conspiciuntur. Quam qui excogitavit eo consilio ductuS, ut
originem quodammodo herbarii Dioscuridei illustraret, sane
non consideravit genuinam illam Dioscuridis materiam medicam
figuris omnino caruisse. De quinta denique, qua herbarium
Dioscurideum absolutum offertur Aniciae Iulianae, iarn supra
(cap. 1) ampliore commentario disseruimus.

Picturas has εἰσαγωγικὰς ipsum iam sequitur herbarium,
quod longe maximam codicis partem, lolia scilicet inde ab
7¹² usque ad 387r obtinet. Primo igitur 10c0(f. γ) positus est
titulus intra coronam lauream auratam in fundo caeruleo
litteris auratis per undecim versus elegantissime pictus, quem
litteris minusculis hic transscribimus accentibus et inter-
punctionibus, ut solemus, de nostro additis:

--Ἣ

¹) cf. M. Wellmann Hermae xxxln p. 373 ; p. 371 adn. 1.

 

