¹73

tum temporis conscripto et ex numeris a. 1406 in codicis fine
membranis additis colligitur (v. cap. X. XJ). Puto enim eum,
qui Chigianum composuit, eis potissimum locis, quibus codicem
C soliorum interitu mutilum invenit, alterum librum adhibuisse
ex eodem C, sed etiam tum integriore depictum, quo adiutus
multas picturas in C deperditas supplere potuit. Videtur autem
codex Constantinopoli pictus, sed statim ab initio Occidenti
destinatus fuisse, ut ex Sophiae illa designatione aliisque
titulis latinis una cum graecis manu eadem saeculi XV exaratis
concludere licet.

Ex Chigiano deprompta est magna pars imaginum codicis
Vindobonensis 2277 (olim Eugeniani s. 16), qui cum libris
Eugenii Sabaudiae principis in bibliothecam Caesaream per-
venerat Qui quamquam auctoris temporisve nota caret, ex
pingendi tamen et scribendi ratione et ex nominum praesertim
latinorum orthographia facile perspicitur ab hominibus Italis
medio lere vel exeunte saeculo XVI eum conlectum esse.
Continet autem hic liber in soliis membraneis 186 formae
maximae promiscuas herbarum picturas, titulis fere latinis et
magna ex parte textu latin0, quem manus tres diversae ex
Dioscuride, Avicenna, aliis adscripsere, instructas etunque in
modum dispositas, ut persaepe herbae eadem littera inci-
pientes inter se consociatae sint Quas figuras partim ex
variis herbariis pictis antiquioribus sat fideliter, ut videtur,
repetitas, partim ad vivas herbas summa profecto cum arte
expressas esse statim apparet.

Atque in priore, quod diximus, genere primurn obtinent
locum picturae reliquis intermixtae numero sere 225, quae
quidem eis, quas C exhibet, simillimae, sedita comparatae
sunt, ut ex lineis coloribusque nonnumquam leviter immutatis
intellegatur non ex ipso C, verum ex codice inde depicto,
id est ex pn'ma serie herbarii Chigiani eas repetendas esse.
Quarum plerisque nomina, quae C praebet, graeca, sed ad

Chigiani exemplum latinis litteris transscripta pro titulis super-
posita sunt; neque tamen desunt, quae eiusmodi inscri-
ptionibus careant (cf. imprimis f. pos—97³). Quamquam ordo,
quo herbae in libris C et Chigiano procedunt, in Vindobonensi

 

