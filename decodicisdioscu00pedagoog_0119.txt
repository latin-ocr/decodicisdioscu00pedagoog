111

Atque extribus his herbariis, quae picturis illustrata erant,
unum Crateuae nobis melius innotuit ex Wellmanni potissimum
libello saepius iam laudate, cui Crateuas inscriptum est ¹),
Cuius commentationis summam paucis ut comprehendamus
diversum erat herbarium illud a libris ῥιζοτομικῶν ab eodem
Crateua compositiS, popularium magis usibus destinatum eam-
que ob causam secundum litteras distributum. In quo herba·
rum imaginibus, de quibus Plinius copiosius disputat, subiecta
erant auctoris verba, quibus non descriptiones specierum, sed
effectus tantum continebantur. Eiusdem autem generis sunt
excerpta illa codice C in serie Α litterae servata, quibus
inscriptum est Κρατεύας Sive Κρατεύας ῥιζοτόμος slve Κρατεύας ῥιζο-
τομικὸς, ubl ριζοτομικὸς non de libris lllis ῥιζοτομικῶν, Sed quasi
auctoris cognomen intellegendum esse veri simile est (cf. cap.
XIX). Haec igitur fragmenta, quibus effectus tantum indican-
tur, ex Crateuae illo herbario picto petita esse sat probabilis
est Wellmanni sententia.

Quibuscum si comparamus syllogen vetustam, quam nostro
codici inesse diximus, remotis supplementis, de quibus disputatum
est, sat multa sane inveniuntur, quibus illam si non totam, tamen
quadam ex parte ad Crateuae herbarium redire persuadeamur.
Atque primum quidem iam Wellmannus ²) plurima argumenta
composuit, quibus efficitur ineis, quae codice nostro conti-
nentur, praesertim in herbarum vocabulis atque in numeris et
discriminibus specierum depictarum satis certa vestigia eorum
agnosci posse, quae Crateuas de herbis quibusdam docuerat, .
Dioscurides autem, quamquam in plurimis Crateuam auctorem
secutus est, in materia medica tacite vel etiam expressis
verbis reiecerat. Qua in re adnotandum est, id quod Well-
mannus nondum perspexerat, omnia eiusmodi documenta

· priore, quam stabimus, herbarum classe, id est sylloge illa

vetusta contineri.

¹) M. Wellmann Krateuas, Abhandlungen der konr'gl. Gesellschast der
Wissenschasten su Gottingen, philol-hist. Classe, N S ΙΙ 1 (1897). V. praeterea
G. Thiele De antiquorum libris pictis (Marpurgl Cattorum 1897) p. 33 s,
G. Swarzenski Jahrhuch des kaiserl. deutschen archaeol. Instr'tuts XVII p. 45 s.
²) Krateuas p. 26- 32. ¹

 

