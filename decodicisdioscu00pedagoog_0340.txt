346

De scripturae genere.

De Dioscoridis codicis Constantinopolitani aetate cum
satis certa indicia exstent ex libro ipso petita, in universum
consideranti id quoque statuendum est litterarum formas
elegantissime sane exaratas proxime accedere ad eam figuram
atque nonnam quae saeculo Vl⁰ adiudicanda est. de his
rebus V. Gardthausen in Palaeographiae Graecae p. 150 sq.
multa disseruit qui aliorum vetustissimorum codicum unciales
quas dicunt litteras cum Dioscoridis codice Vindobonensi
comparavit. ego ne longa disputatione animos legentium
defatigem conspectum litterarum¹ aliorum manu scriptorum
qui aetate proxime ad Dioscoridis codicem accedunt con·
feci . sunt autem hae litterae petitae ex papyris Vindobonen-
sibus Rainerianis numeris unc. 48-53 insignitis quorum aetas
vario modo definiri potest.exstant enim in his papyris alia
quaedam litteris quas dicunt cursivis adscripta, quae aetatis
suae sat certum indicium prae se serunt . charta pergamena
autem numero unc. 48 insignita saeculo Vll⁰ maior est quippe
cui a Persis quaedam litteris quas dicunt Pehlevicis super-
scripta sint; penes Persas autem imperium Aegypti post
Christum natum saeculo Vll⁰ ineunte luisse constat. iam
sequitur litterarum conspectus in tabula addita.

Sed iam ad aliam quaestionem tractandam accedamus
quaeritur enim utrum una eademque manu totus codex
exaratus sit an plures sint distinguendae . et id quidem satis
constat maiorum litterarum formas unam eandemque ubique
speciem praebere nisi quod uno alterove loco scriba manu
defessa minore arte rem egerit. accedit quod variorum
signorum quibus legentes sublevantur velut interpungendi
norma et regula toto codice eadem est, idem litterarum inter
se colligandorum usus. sed in minoribus litteris quae margini
adscriptae sunt aliter res se habet. vir doctissimus V. Gardt-
hausen enim p. 153 alteram manum inde a f. 388r statuen-
dam esse putavit >Die Dioscorideshandschriftbietetam Schluss

 

