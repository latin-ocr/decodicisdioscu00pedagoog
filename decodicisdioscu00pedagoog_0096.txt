88

Accedit, quod his ipsis diebus, cum haec scriberemus, nun-
tiatum est editionem Dioscuridis a Wellmanno curatam et
tam diu summo desiderio a nobis aliisque exoptatam
proximo tempore Berolini apud Weidmannos prodituram
esse, qua non solum materiae medicae textum, sed et recen-
sionem alphabeticam sese propositurum ipse editor promisit ¹).
Qua opera a viro doctissimo et sagacissimo suscepta ut per-
multis quae nunc in incerto relinquenda erant, nova lux
adfundatur, fore speramus.

Qua vero ratione recensionis alphabeticae textus Dioscu-
rideuS‚ qui duobus vetustissimis codicibus Vindobonensibus
traditur, inde a saeculi XVI fine ad ipsam materiam medicam
recensendam adhibitus sit, satis apparebit ex eis, quae de
Sambuci et Weigelii studiis Dioscurideis quae Saraceni et
Sprengelii editionibus prosuerunt, infra (cap. XXV) exponemus.
lamque rectius perspecta indole librorum manu scriptorum,
quibus Dioscuridis opus traditur, manifestum fit editores
priores hac in re codicibus nostris iusto maiorem tribuisse
auctoritatem.

CAPUT XIX. DE CRATEUAE F RAGMENTIS.

Capitibus Dioscurideis passim contractis et immutatis,
quae herbarum figuris adiecta sunt, in seriebus A, Β, Γ lit·
terarum a solio 16r usque ad solium 94* multis locis accedunt
excerpta ex consimilis argumenti operibuS, quibus inscri-
bitur Κρατεύας addito plerumque epitheto ριζοτομικὸς et Γαληνός.
Quae quod tam exigua codicis parte produntur et mox
adponi desinunt, sine dubio referendum est ad librari-
orum curam et industriam maiores in operis limine quam
postea; quocum convenit, quod etiam picturas in principio
¹ collocatas sequentibus multo elegantiores esse observamus.
Accedit, quod hanc ipsam codicis partem separato tomo

¹) V. Pauly et Wissowae encycl. V p. 1142. Utriusque textus specimina
dedit idem Krateuas p. 10-18 etp. 7—9.

 

