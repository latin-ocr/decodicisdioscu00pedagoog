CAPUT II. DE CODICIS, DUM CONSTANTINOPOLI
ADSERVATUR, HISTORIA.

Quaenam fuerint codicis nostri lata per septingentos
fere qui sequuntur annos, prorsus ignoratur. Iam vero
saeculo XIII liber pretiosissimus in manibus versabatur homi-
num occidentalium, qui in urbe Constantinopolitana tum
dominabantur. Etenim statim in initio herbarii (f. 132 arv,
23V, aql) synonyma, quae in ipso textu graece exarata sunt,
inveniuntur latinis litteris transscripta manu saeculi XIII, cuius
scribendi ratio proxime ad illud scripturae genus accedere
videtur, quod eodem sere tempore librariis monasterii Montecas-
sinensis in usu erat ¹). Alia supparis aetatis manus ini. 13¹¹-27v
herbarum figuris vocabula adposuit latina ⁸). Folio denique 327v
nomini herbae, quod graece est σπάρτος, eodem fere tempore
adscriptum est Genestrc. Quae quidem vocabuli genistae
forma saeculo XIII propria erat illi dialect0, quam loque-
bantur Francogalli orientales ⁸). Videntur eiusmodi adnotationes
tam conspicuis locis positae nisi ab ipsis libri possessoribus
inscribi non potuisse. Magna igitur cum probabilitate suspicari
licet codicem anno 1204 captum esse ab iis, qui duce Bal· ·
duino Flandriae domino ad quartum bellum sacrum gerendum
ex occidente profecti Constantinopoli expugnata thesaurorum

sacrarumque reliquiarum cupiditate incensi urbis aedificia -

publica et monasteria nobiliumque domus diripiebant. Neque
tamen Constantinopoli in aliam partem delatus esse videtur,

¹) Hoc me docuit Rudolpbus Beer collega rei palaeographicae doetissImus.
CI. specImina scrIpturae vetustioris edita in Paleograsta urlrslr'ca di Monlecus-
sino (auctore Oderisio PiscicelliTaeggi), Lah'no (1882) tab. 1. 11. XXVIII. -
Vide praeterea infra cap. IX.

²) In codice ParisIno gr. 2286, qui herbarii nostri apographon continet
medio sere saeculo XIV consectum, nomIna haec in ipsum contextum recepta

sunt voce Φράγγοι praemissa ; v. cap. XXXII n. I.

³) Hac de re summa officiositate per epistulam me certiorem lecit Matthaeus
Bartoli Argentorate degens, iuvenis harum quaestionum imprimis peritus,
quocum consentit Carolus de Ettmayer collega vindobonensis.

 

