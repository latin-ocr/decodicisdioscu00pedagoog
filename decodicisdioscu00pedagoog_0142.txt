Ι34

Adde, quod idem his recensionis alphabeticae codicibus, cum
vetustiores melioresque versionis genuinae testes ignoraret,
plurimis locis nimiam tribuisse auctoritatem videtur. De figuris
vero herbarii Dioscuridei quid et Weigelius et Sprengelius
senserint, iam supra (p. 81. 128 s.) memoravimus.

Maxima saeculi XIX parte ea, quae ex Lambecio,
Nesselio, Kollario et ex editione Sprengelii quamvis imper·
secta de herbario Dioscurideo cognosci poterant, viris doctis
suffecisse videntur, ita ut codex noster cum Neapolitano
neglecti sere iacerent. Anno demum 1881 Ferdinandus Cohn
professor Vratislaviensis utrumque accuratius inspexit, qua
de re lectione publice habita rettulit ¹). Deinde anno sere
1894 Guilelmus Tomaschek professor vindobonensis synonyma
Bessica, Dacica, Dardanica, quaein C et N extant, diligen-
ter contulit ²). Optime vero novissimo tempore de ambobus
meruit ¹Maximilianus Wellmannus Stettinensis. ls enim ab
academia regia scientiarum Gottingensi novam materiae
medicae editionem parare iussus ³) anno 1895 exeunte et
ineunte 1896 summa curn industria et Constantinopolitanum'
exscripsit et inde ab anno 1897 commentationibus eruditis
illustravit, quibus Crateuae ῥιζοτομικοῦ fragmenta in C tradita et
herbarum figuras et synonyma tractavit ⁴). His disquisitionibus
cum magna et doctrinae et sagacitatis documenta dederit
Wellmannus, valde iam exoptandum est, ut materia medica
Dioscuridis novo ab eo instructa apparatu textuque recensi-
onis alphabeticae, cuius praecipui testes duo vetustissima
exemplaria Vindobonensia sunt, aucta tandem aliquando
in publicum prodeat. Anno lere 1898 et Hermannum Stad-
lerum Monacensem utrumque codicem industrie examinasse

¹) Cf. supra p. 82 n. 8.

²) Cs. supra p. 85 adn. 2.

²) V. M. Wellmann Verbandlungen der 44. Versammlung deutscher Philo·
logon und Schulmdnner in Drasdea (Lipsiae 1897) p. 55 5 idem iu Pauly et
Wissowae encycl. V p. 1142. ,

⁸) Accuratiora invenies supra p. 78 adn. 1; 81 adn. 2; 86 ; 89 ; 111 ss.
Cf. praeterea H. Stadler Archiv sar latrinz'sche Lexikogrnphie Xl (1900) p. 105 s.

 

