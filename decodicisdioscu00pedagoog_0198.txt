l nnus Quium

——-—- -. -- ...-

CAPUT XXXIII. CODICIS CONSPECTUS.

In eorum, qui ectypo photographico utentur, commodum
conspectum hunc conficienti maximi mihi momenti visum est
codicis lacunas sat frequentes una cum argumentis eorum,
quae perierunt, quam accuratissime indicare. Qua in re
singulas membranas deperditas eodem fere modo atque eoo,
quae extant, tractavi, nisi quod earum argumenta uncinis
angulatis hanc in sormam [ ] factis inclusi, ita ut
statim, quae servata sint quaeque deficiant, dignoscantur.

Quibus autem indici1s lacunae illae agnoscantur quibusque
subsidiis suppleri possint, cum supra partis I capite XII, quod
satis sit, exposuerim, hoc in conspectu expressis verbis
singulatim adnotare nolui. Nam ipsa membranarum forma,
qua codicis defectus demonstrantur, commode perspicietur
conlata compagium singularum descriptione cum membranarum
tabula, quam in supplemento (cap. XXXIV, A) proponam.
Quae vero supplenda sint argumenta, primum ex ipso contextu,
deinde ex herbarii indice vetust0, quem adiungendum curavi,
'facili negotio intellegetur. Quae cum ita sint, plerumque satis
habui in paginis deperditis locos qui in codice Neapolitano
(Vindobonensi suppl. gr. 28) (N) respondent, interdum autern
ea quoque, quae praesertim capite Xll de aliis quibusdam
documentis disputata sunt, breviter citare.

Sed ad singulas parteS, quae codice nostro continentur,
iam transeamus. In herbarii igitur Dioscuridei, quo

 

