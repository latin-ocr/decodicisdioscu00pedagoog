11

violaceis. variata, contabulatione quam dicebant artificiosa in
eam formam redacta, quae in aula Byzantina sub lorz' sive
λώρου nomine a summae nobilitatis matronis usurpabatur. In
capite matronae crinibus nigris, in quibus media fronte fibula
aurea resplendet, superimposita cernitur mitra coloris coccinei
margaritis distincta, in aureum ut videtur apicem desinens, ex
qua utrimque vittae singulae in tergum dependent; aures
ornatae sunt inauribus, quae ex singulis magnitudinis eximiae
margaritis quas uniones appellabant, constant. Pedes calceis
rubris induti sunt. Atque manu sinistra matrona librum sive
codicillos tenet, in quorum tegumento aureo rhomboides
alba, sine dubio eburnea, discernitur. Dextra vero demon-
strat codicem apertum, quem a puero alato ei porrigi statim
memorabimus. Matronae autem huic nomen esse IOYAIANA
ex litteris aureis permagnis, quae quadratorum segmentis
octo inscriptae sunt, colligitur.

Iulianae a tergo singulae utrimque feminae conspiciuntur,
quibus artilex per allegoriam illa aetate haud raro obviam
virtutes illius praecipuas significare voluit. A sinistra adstat
femina diademate aureo compta, velata tunica alba, in cuius
humero cernitur clavus auratus, et chlamyde viridi, cuius
sinum nummis aureis repletum manibus sustentat ; ab utraque
capitis parte legitur inscriptio in fundamento picturae caeruleo
litteris albis exarata: ΜΕΓΑΛ[0- ΨηΧΙΑ, Iulianae ad dextram
exhibetur femina diademate simili ornata, vestita tunica alba
clavis aureis distincta et chlamyde rubra, dextrorsum con-
versa, pedem sinistrum βήματι sive gradui imponens; sinistra
codicem sustinet tegumento rubro involutum atque in genu
sinistro repositum, quem porrecto manus dextrae indice
monstrat. Utrimque titulus adest litteris albis pictus:
omum-010,

Suggestui‚ de quo supra diximus, ad sinistram iacet
genibus flexis figura puellae parvula albo amictu induta, tam ·
profunde caput inclinanS, ut eius os pedem dextrum matronae
in throno sedentis prope contingat; quo habitu adorationis
caerimoniam a Romanis posterioris aevi usu receptam indicari
perspicuum est. Super puella duobus versibus scriptumest

 

