140

Kollarius, cum ad Lambecii commentarios denuo edendos
accingeretur, opinionem, quamde Pamphilo carminis auctore
Lambecius enuntiaverat, vehementer impugnavit 1); quam ad
rem pertinet adnotatio ipsius Kollarii manu in summa margine
dextra folii 388¹ inscripta.

Inter viros autem doctos, qui in carmine de viribus
herbarum recensendo codicem hunc adhibuerunt, temporis
¹ ordine principem locum obtinet Carolus Weigelius medicus
Lipsiensis Dresdae postea constitutus, quem annis 1793 et
1799 totum codicem diligentissime excussisse et contulisse
supra (cap. XXV p. 132) narravimus. Ea vero, quae Weigelius
de carmine et scholiis adnotaverat, aetatem tulerunt inter
collectanea eius in bibliotheca regia Berolinensi adservata ²).
Atque multos post annos idem Weigelius, qua erat liberalitate,
varias lectiones ex codice Vindobonensi a se excerptas ultro
obtulit lulio Silligio philologo Dresdensi, qui carminis
editionem a se curatam et Godofredi Hermanni emendatio-
nibus auctam Macro Florido Choulantii ³) adiunxit. Qui quidem,
ut Hauptius iam intellexit (p. 475), ea quae in hoc codice

¹) Cs. A. F. Kollarii Ad viros, a sacra et prolana eruditione claros, de
commentariis in manu exaratos codices Aug. bibliothecae vindobonensis,
propediem praelum subituris, epistola (vindobonae 1760) p. 12. Quo loco.
quae disputavit, repetita extant in ephemeride Lipsiensi, quae inscribitur
Nova acta eruditorum, a. 1760 p. 285 s. et in ipsa Commentariorum editione
altera ll p. 122 s. adn.
Ι ¹) Est codex graecus sol. 39 signatus, quern describit C. de Boor Ver·
aeichnr'ss der griech. Handsclrristcn der kdnigl. Bibliothele au Berlin ll p. 142
ss. n. 275. Ubi p. 143 haec indicantur: 17. Er'n Blatt, Collation des Gedichts
dc viribus herimum im Vindobon. Med. Νο. 22 (numerus salsus est) mit der
Ausgabe des Fabricius Br’bl. graec. XI p. 630.

³) Editioni huic inscriptum est: Macer F loridus de viribus herbarum una
cum . .. carminibus similis argumenti... recensuit... Ludovicus Choulant.
Accedit anonymi carmen graecum de herbis, quod e codice Vindobonensi
auxit et cum Godosredi Hermanni suisque emendationibus edidit lulius Sillig.
Lipsiae 1832. 8⁰. Extant Silligii praefatio p. 197- 199, ipsi versusp. 200-212,
scholia p. 212-215. Textus, qualern Silligius conformavit, summa socordia
a F. S. Lehrsio repetitus estin Didotii Poetis bucolicis et didacticis Parisiis
a. 1849 (denuo a. 1851. 1862) volgatis p. 173—178.

 

