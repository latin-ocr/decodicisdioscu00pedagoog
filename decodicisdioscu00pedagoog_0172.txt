PARS QUARTA.

———-—

CAPUT XXXII. DE LIBRlS MANU SCRIPTIS, QUI
EX NOSTRO CODICE PENDEANT.

Quae hoc capite componemus de libris manuscriptis,
qui vel toti vel aliqua in parte ex codice Aniciae Iulianae
derivati sint, neque erroribus neque lacunis posse exempta
esse apparet. Nam exceptis Vindobonensibus unoque Parisino
non ipsos codices inspicere potui, neque praesto erat appa·
ratus criticus materiae medicae Dioscuridis eorumque opu-
sculorum, quae in appendicem libri C recepta sunt, satis
copiosus et emendatus, qui ad rem nobis propositam prorsus
sufficeret; verum ea, quae proferre opus erat, repetere
necesse erat ex editionibus obsoletis, catalogis bibliothecarum
saepe nimis succinctis, virorum doctorum commentationibus
inter quas eae, quae Wellmannus de codicibus Dioscurideis
disputavit, merito principem obtinent locum. Quae subsidia
ab aliis ad alias res parata cum nostris desideriis non semper
satisfecerint, dubium non est, quin ea, quae hocloco propo·
nemuS, magna ex parte augeri et corrigi possint. Quam ad
rem proximo iam tempore non solum Wellmanni editio mate·
riae medicae, quam propediem volgatum iri nuntiatum est,
multum sine dubio conferet, sed etiam merito sperare licet
fore, ut hoc ipso codicis nostri simulacro photographico inter
viros doctos pervolgato et cum bibliothecarum exterarum

 

