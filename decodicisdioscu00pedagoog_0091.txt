83

quarum prima series ex C expressa est. Pendet Penzigius in
eis, quae de figuris herbarii Dioscuridei profert, a Sibthorpio
et Daubenyo; quam ob rem, ubicumque codicem Caesareum
citat, plerumque Neapolitanus, rarius Constantinopolitanus
intellegendus est.

Porro ei, quibas quaestiones diligentius tractaturus est,
haud neglegenda erunt, quae de reliquorum codicum Dio-
scurideorum, imprimis Parisinorum‚ imaginibus aviris peri·
tissimis conscripta sunt ¹).

CAPUT XVII. DE SYNONYMlS HERBARUM.

In ambobus codicibus antiquissimis Vindobonensibus inter
titulos et ipsas descriptiones ex Dioscuridis plerumque materia
medica derivatas interiecta sunt synonyma herbarum non solum
graeca, verum etiam latina et barbara haud raro tanta copia
ad singulas herbas cumulata, ut longi quasi catalogi efficiantur.
Vastissima haec vocabulorum multitud0, quamquam adhoc
tempus minima ex parte a viris doctis examinata est, summi
videtur momenti esse ad linguarum notitiam promovendam.
Nam praeter vocabula graeca, quae nonnumquam ex dialectis
veluti Boeotorum et Cypriorum, deprompta esse indicantur,
ubique lere latina magno persaepe numero addita invenimus;
quibus accedere solent nomina, quibus Aegyptii Arri Armenii
Barbari Bessi Daci Dardani Galli Hispani Itali Lucani Mysi
Persae Siculi Syri Tusci, deinde prophetae, Zoroaster, Pytha·
goras, Osthanes utebantur. Atque post multas virorum doctorum
controversias Wellmanni iam curis constare videtur synonyma,
quae in recensione alphabetica coacervata extant, maxima

¹) A. L. Millin Journal d'histor're naturalia ll (1792) p. 283 ss. ; idem Magasr'n
encyclopc'dique a. ll (1796) t. ll p. 152-162 (de codicibus Parisiuis gr. 2179.
2183); E. Bonnet Ianus v111 (1903) p. 169 ss. 225 ss. 281 ss. (de Paris.
gr. 2179)) Ο. Penzig l. c. p. 247 ss. 272—279 (de Chigiani F. Vll. 159
figuris eis, quae ex C non sunt petitael. Vide praeterea Α. de Haller
Bibliothecae botanicne l p. 85; 17o; C. Sprengelium Versuclr einer pragma-¹
tischen Geschr'chte der Arsneykunde ed. tert. lI (1823) p. 85.

 

