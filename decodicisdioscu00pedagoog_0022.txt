14

est. Nam de latina genetivi forma Aniciorum graecis litteris
Ἀνικηῶρων reddita vix cogitari poterit.

Acrostichon hoc iambicum satis illepidum et barbara
artis metricae inscitia ita compositum, ut locis nonnullis
syllabae breves, sed accentu praeditae pro longis positae
sint, ad aetatem codicis Dioscuridei exactius definien-
dam summi est momenti. Etenim Petrum Lambecium
secuti omnes fere, quod sciam, viri docti, qui picturae huie
,explanandae operam dederunt, per matronam splendide
ornatam etin solio sedentem, cui nomen ’1ου1ιάνα adscriptum
est, Aniciam lulianam significari sibi persuaserunt, matronam
nobilissimam et opulentissimam, quae sub finem saeculi quinti
et ineunte saeculo sexto p. Chr. n. Constantinopoli maxima
et dignitate et auctoritate fruebatur ¹). Nata est Iuliana anno
fere 463 patre Flavio Anicio Olybrio consule anni 464, qui
anno 472 per aliquot menses Occidentis Augustus suit, matre
Placidia Valentiniani ΠΙ filia. Imperatorio igitur sanguine orta
nupsit anno fere 480 Flavio Areobindo Dagalaifo magistro

militum, consuli a. 506, cui progenuit Flavium Anicium Oly·
briu'm iuniorem, qui puer admodum a. 491 in Oriente consul
processit. Vitam perduxit Anicia Iuliana, quae eximio fidei
catholicae orthodoxae studio et plurimis aedibus sacris
sumptuose aedificatis maxime inclaruit, usque ad Iustiniani
regnum, quo imperante anno 527 vel 528 senex mortua esse
videtur.

lam opinionis, quam Lambecius coniectura sat pro-
babili protulit, eandem esse Aniciana illam lulianam atque
lulianam in codice Dioscurideo repraesentatam, certissimum

--——---- -

¹) Quae de Iulianae vita nobis cognita sunt, congessi commentationis
supra citatae p. 108 s. Ad testimonium ibi p. 109 adn. 6 et 9 adlatum de
lullanae eunuchis, qui post mortem eius vitae monasticae sese dederint,
alter eiusdem argumenti locus adiciendus est ex Pauli Helladici abbatis
epistula, quae extat inter Anecdota Byzantina e codicibus Upsaliensibus
edita a V. Lundstroemio fasc. l (1902) p. 20: Εὐτρόπιός τις εὐνοῦχος
νοτάριος Ἰουλιανῆς τῆς κατὰ Πλακιδίαν τῆς γυναικὸς Ἀρεοβίνδου . . ,ἐγένετο

μοναχὸς κτλ.

 

