4

Henrico Pogatscher viro erudito, qui Pastoris iussu codicem
bibliothecae Chigianae mei causa diligentissime examinavit,
deinde a Carolo Wessely, Rudolpho Beer, losepho Mantuani
bibliothecae Palatinae sociis, Georgio Musset‚ ‘qui bibliothecae
Rupellensi praeest, Matthaeo Bartoli Argentoratensi, Carolo
de Ettmayer collega Vindobonensi multifariam consiliis offi-
ciisque me adiutum esse.

Gratitudinis hoc officio functus ut ipsi rei satis arduae,
quam non sine quadam animi trepidatione adgressum me esse
fateor, paucis proludam‚ neeesse est. Atque ante omnia
legentes monuisse velim negotium, quod susceperam, ita fere
fuisse circumscriptum, ut ex vastissima quaestionum mole,
quae in hoc codice Dioscurideo exoritur, excepta re palaeo-
graphica sane gravissima, quam Carolus Wessely separata
disquisitione explicabit, ea fere tractarem argumenta, quae
a philologo et historico absolvi poterant, omnia vero, quae
profundiorem naturalis historiae, imprimis rei herbariae notitiam
postulare videbantur, harum rerum peritis disceptanda relin-
querem, eo scilicet contentuS, si viris botanicae et medicinae
veterum consultis aditum quodammodo ad codicem nostrum
patefecisse vel faciliorem reddidisse viderer. Quos fmes me
quam religiosissime servasse confido. Universam autem hanc
commentationem in quinque partes dividere visum est, quarum
prima codicis historia formaque externa tractentur, secunda
herbarium illud praeclarum Dioscurideum, quod maximum in
codice spatium obtinet, tertia opuscula ad rem naturalem
pertinentia, quae herbario adnexa sunt. Quarta deinde
parte agetur de libris manu scriptis ex celeberrimo hoc
exemplari derivatis, atque quinta exhibebitur codicis con-
spectus, in quo 'pristinum libri valde mutili contextum
restituturi sumus.

Sed antequam ipsam rem adgrediamur, hoc iam loeo
brevem eorum, quae in hac commentatione gravissima sunt,

 

