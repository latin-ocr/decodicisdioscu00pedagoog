De Dioscuridis codice observationes

palaeographicae.

SCRIPSIT

CAROLUS WESSELY.

*—

Dioscuridis codex Constantinopolitanus cum mira anti-
quitate et ingenti magnitudine tum eo inter omnes eius generis
libros praestat, quod certum quoddam aetatis definiendae
indicium prae se sert; itaque inprimis utilis est hic liber ad
studium rei palaeographicae. En habes materiam ingentem
antiquissimam uni eidemque tempori adscribendam, unde iam
non ex uno alterove exemplo sed ex satis longa exemplorum
serie leges quibus scriba in omnibus iis signis exarandis
utebatur, quibus legentes adiuvantur sublevantur scribentes,
cognoscuntur. Sed in his minimis rebus cum et maten'a abesset
et res ipsa avocaret, haud ita multum studii collocatum est,
quamquam ex Dioscuridis codice certe multa multo copiosius ·
inlustrari exponi demonstrari poterant. ltaque et res ipsa
monet et occasio suadet ut in haec omnia neglecta despecta
contempta diligentius inquiramus. Ingentem autem materiam
eorum quae observavimus in capita nonnulla distribuimus. Agitur
autem de signis spiritus, de volis quibus singulorum vocabu-
lorum, nominum, syllabarum ambitus circumscribebatur, de

apostrophis‚ de υ et ι litteris, de interpunctionibus, aliis.
1.

 

