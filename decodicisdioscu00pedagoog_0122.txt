114

herbis in syllogen illam veterem, deinde hac etun sylloge in
herbarium Dioscun'de'um,¹ quale nunc extat, translatam et
Dioscuridis nomine inscriptam et altera pictura f. 5', quam
turn demum additam esse putaverim, quasi suppletam esse.
Verum hoc utcumque se habet, ceteris, quae protulimus,
argumentis iam satis constat syllogen illam vetustam magna
ex parte a Crateuae herbario picto pendere. Atque certo
quidem Crateuaeis adnumerandae sunt omnes figurae, quibus
excerpta Crateuae adiecta sunt, deinde illae, quas Well-
mannus luculenta disputatione cum Crateuae doctrina quo-
dammodo coniunctas esse demonstravit. His autem sine dubio
multae aliae accedent, quandoquidem de Crateuae reliquiiS,
quae nondum omnes investigatae neque plene collectae sunt,
melius edocti erimus atque eorum, qui artis pictoriae veterum
historiam callent, ope proprietates imaginum ex Crateua

’ depromptarum rectius perspexerimus. Quodsi vero Wellman-

nus argumentis, quae collegit, fretus statuit universi herbarii
Dioscuridei ordinationem et figuras ad Crateuam referendas
esse, ¹) equidem ne de sylloge quidem vetusta, quam agno-
vimus, eandem sententiam proponere ausim. Neque enim
omnes herbae, quas Crateuam tractasse constat, in hac inve-
niuntur; e contrario nonnulla insunt, quae a Crateua aliena
esse apparet, veluti σαξίφραγον illud, quod latino vocabulo
designatur, indicis f. qv receptum et f. 290l depictum ¹). Sed
quibusnam auctoribus vetustae sylloges partes eas, quae Cra·
teuae non sunt, attribuamus, non satis liquet, praesertim cum
de herbariis pictis Dionysii et Metrodori ³), quorum nomina
Plinius post Crateuam refert, nihil praeterea traditum habeamus.

Figuris igitur ex Crateuae aliorumque herbariis pictis
cum suis lemmatibus in eum ordinem et ambitum redactiS,
quem index f. 8¹--1ov indicat, per totum huius sylloges

—m—

¹) cf. Krateuas p. 30. 32 ; Hermae XXXlll p. 373 ; Verlandrmgen der
44. Versammlung deutscher Philologen (1897) p. 555 Pauly et Wissowee
encycl. V p. 1141.

¹) Cf. etiam Stadler l. c. p. 612 s.

³) De utriusque auctoris aetate disseruit Wellmann Krateuas p. zoadn. ²7·

 

