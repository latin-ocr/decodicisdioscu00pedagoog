ι57

Τὸ κάλλος δὲ tl ταὼς τὸ οἰκεῖον transpone, nol εἰ καλόν τις αὐτὸν
ὀνομάσειεν, εὐθὺς τῶν πτερῶν τὰ ἄνθη μεμιγμένα χρυσῷ, ὥσπερ τινὰ
λειμῶνα, δείκνυσιν ἀναστήσας, περιάγων εἰς κύκλον αὐτὰ διατεταγμένοις ὄμμασι·
τὰ δὴ κατὰ τῆς οὐρᾶς λάμπουσιν ὥσπερ ἀστέρες αὐτῷ.

Quem ad textum referendam esse pavonis imaginem mihi
quidem constare videtur; quaeritur tamen, quo paraphraseos
loco folium, quod eam continet, inserendum sit. lam vero ipso
quaternione ΞΓ, cuius duae tantum membranae 474 et 475
aetatem tulerunt, folium 1 ita comprehensum fuisse, ut ad
instar imaginis ἐναλίας δρυὸς (f. 391V) figura proxime praece-
deret caput illud de pavone, minime veri simile est; omnium
enim spatiorum et intervallorum ratione habita intellegitur
octo huius quaternionis folia quam accuratissime suffecisse volu-
crum descriptionibus et imaginibus inde ab exordio libri l usque
ad c. ²9 ¹), neque spatium relinqui capiti illi, quo pavo describitur,
vicinum, quo duae illae paginae, prior, quoad videmus, vacua ²),
altera solam picturam continens, interiectae fuisse existimentur.
Contra aptissime inseritur folium 1 ante paraphraseos exor-
dium, ita ut libro primo simili ratione aliquando praefixum
fuerit atque libro tertio f. 483 in anteriore parte vacuum, in
posteriore avium XXIV imaginibus repletum. Sedes igitur
folio 1 adsignanda est post f. 473 in fine compagis ss, ubi
membranam unam deesse apparet 8); folium autem, quodcum
f. 1 cohaeserat, cuius exiguam particulam inter 7 et 8 super-
esse iam memoravimus, positum erat in eiusdem compagis
principio inter folia 471 et 472, ubi item membrana una
desideratur. Eum vero, quem nunc obtinet, locum folium 1
sine dubio debet loanni Chortasmeno, qui a. 1406 codicem
denuo compegit; qui imaginem ex contextu exscissam nescius,
quo pertinuerit, statim in principio adposuit ⁴).

-—-.—-

¹) P. 21- 31, 2 ed. Cranen, p. 107—113, 29 ed. Duebneri.

¹) Nisi forte in summo folio 1r nunc abscisso versus aliquot exarati erant.

³) V. codicis conspectum, quem infra parte quinta exhibebimus. Requiritur
hocloco membrana, cuius pars anterior lateri villorum, posterior vero lateri
carnis respondeat ; id quod in folium nunc n. t signatum quadrat.

⁸) De imagine pavonis, quam a C diversam exhibet codex Chigianus
F. Vll. 159, vide infra cap. XXXII n. ΙΙ.

 

