59

partes anterior et posterior, qua latior liber est, constant
tabulis ligneis firmis, quibus pariter ac tergo, quod vocatur,
tela¹ crassa superinducta est ; totum autem extrinsecus corio
vitulino coloris susci satis denso operitur, quod in tabularum
marginibus exterioribus clavis adfixum est. ln utriusque vero
tabulae parte exteriore supra et infra aptis locis binae extant
fissurae, in quibus ligaminum ex texto quodam serico prasino
confectorum reliquiae exiguae conspiciuntur. Quod ad tegu-
mentum respexit Augerius de Busbecke, cuma. 1562 haec
de codice Dioscurideo scripsit: lta extrinsecus a vermibus
corrosae, ut in vrb repertum vix aliquis curet tollere (cf.
supra p. 30). Neque tamen involucrum, quamvis vetustate
corruptum et cariosum, ex quo liber bibliothecae Caesareae
accesserat, renovatum est, sed adhunc usque diem, quale·
cumque est, servatur. Minime autem id codici obluit, curn
praesertim priorum saeculorum bibliopegos non ea semper.
qua decebat, cura et industria in renovandis libris veteribus
versatos esse notum sit.

Sed haec iam sufficiant de opere, quod Ioannes Chor-

. tasmenus a. 1406 susceperat„ Qui quamquam non sine

erroribus quibusdam hoc negotio functus est, tamen eius
industriae debetur, quod liber pretiosissimus, quem adnotatio
illa f. 1r scripta exitio proximum fuisse testatur, denuo col-
lectus, ordinatus, compactus insequentibus temporibus nulla
lere iactura adfectus est ¹) eademque condicione, qua saeculo
XV ineunte fuerat, per tot vicissitudines ad nostram usque
aetatem pervenit.

CAPUT xl. DE MUTATIONIBUS IN CODICE POST
ANNUM MCCCCVI FAClIS.

Plurima porro supersunt vestigia eius hominis, qui codicem
ab Ioanne Chortasmeno instauratum vel ipso anno 1406 vel

¹) Excipienda tamen est, quantum scimus, membrana una inter lolia 471
et 472 olim collocata. Primum enim, quod ad nos pervenit, lolium fasciculi

ΞΒ (f. 472) hoc habet inscriptum: τοῦ ξβου τὸ βς unde apparet lolium,
quod praecedebat, α’ hodie deperditum anno 1406 adhuc extitisse.

 

