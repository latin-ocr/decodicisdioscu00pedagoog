ro

est lupos, quo patriciae dignitatis et viros et seminas amictos
luisse constat; capitis mitra in acumen aureum desinens vittis·
que ornata videtur apex patriciatus esse sive, ut graece
vocabatur, προπόλωμα. Sella denique, in qua sedet Iuliana,
patricia sedes est sive πατρίκιος θρόνος, quem in suggestu, qualis
in pictura conspicitur, collocari solitum esse traditur.

De Iulianae persona cum iam constet, ad ipsum tempus
codicis consecti definiendum pergamus. Qua in re imprimis
considerandum est Aniciam lulianam et Theophanis testi-
monio supra allato et acrosticho codicis nostri hoc tantum
nomine praedicari, quod Honoratis templum dei erexerit;
eandem vero in poemate Anthologiae Palatinae I 10, quod
Constantinopoli in celeberrima aede S. Polyeucti anno fere
5²7 ab Iuliana ad finem perducta inscriptum erat, profusissi-
mis laudibus ornari eam ob causam, quod omnes sanctos
dei et Constantinopoli et toto orbe terrarum innumerabilibus
ecclesiis et donis illustraverit. His omnibus recte perpensis
veri simillimum est ecclesiam illam genetricis dei Honoratis
conditam secundum temporis ordinem primam fere aedem
sacram fuisse, quae, eximiae liberalitati Iulianae deberetur,
interque hanc ¹ aedificationem principem et ecclesiam S.
Polyeucti post longam aliarum aedium seriem magnifice
exstructam idem sere temporis intervallum interiectum esse,
quo acrostichon f. 6v inscriptum et carmen illud Anthologiae
seiungenda videntur. Quam ob rem in aetate acrostichi ipsius-
que codicis definienda annum 512, quo ecclesiam deiparae
Honoratensem iam extitisse Theophanes auctor est, excedere
vix fas est.

Sed fortasse in hac quaestione tractanda ulterius pro-
gredi licet, ut ipsam ecclesiae Honoratensis dedicationem
statuamus occasionem offerendi codicis praebuisse. Etenim
a'd templum illud magna impensa ab luliana conditum non
solum acrostichon, de quo egimus sed etiam imagines illae
minutae in octo circuli segmentis positae referendae sunt,
quibus pueri alati artificum instar aedificium quoddam con·
struentes et exornantes effinguntur. Cum his vero opificum et
artificum diversorum, lapidariorum videlicet et labrorum ligna-

 

