¹09

illam artificii demonstrandam utilissimae videntur picturae
herbarum ipsa natura consimilium ex utraque classe inter se
collatae; cuius rei pro sat multis unum exemplum proponere
satis habeo, ἅγχουσαν scilicet in indicem receptam et f. 70v reprae-
sentatam, quam cum ἀγχούσᾳ ἑτέρᾳ alterius classis f. 61' pro-
posita accurate comparare operae pretium est. Sed ut singula
mittamus, universam quidem duarum classium differentiam per
totum codicis contextum optime persequi licet; maxime autem
in ¹seriebus A, Β, Γ ea perspicitur, ubi figurae capitum in indi-
cem relatorum f. 12l-42V, s. 7ov-89v‚ f. 94¹, 95r collocatae,
quibus fragmenta quoque Crateuae et Galeni adposita esse
paulo ante (n. ΙΙΙ) monuimuS, incredibile quantum arte
pictoria alterius classis imaginibus praestant, quae f. 43v—68v
et f. 90V-92f illis interiecta sunt. Inter haec autem diversitaS,
de qua agitur, luculentissime illustratur prima alterius classis
herba, quae sub lemmate ἄρκτων s. 43v proponitur, collata
curn figuris prioris· generis, quae proxime antecedunt. Mo-
nendum autem est hanc codicis partem, quae folia fere
centurn priora complectitur, separatum fortasse 'tomum ali-
quando effecisse (cf. cap. Vl), qui utpote herbarii primus
multo maiore cum diligentia scriptus et pictus est quam
reliqua, idemque valere de illa archetypi parte, unde hoc
codicis exordium expressum est. Contra ea, quae subsequuntur,
neque pari cura neque ex tam vetusto et bono herbarii exem-
plari depicta esse videntur, qua re factum est, ut elegantiae,
quae prioris classis picturis propriae sunt, cum per tot
depingentium manus traderentur, aliquantum imminutae atque
differentiae illae, quamvis etiam his in partibus a diligentius
inspicientibus satis bene cognoscantur, inter se aliquatenus
exaequatae sint.

Liceat hic paulum subsistere paucisque verbis complecti,
quid praecedente disputatione de communi codicis Cet N
archetypo effecisse nobis videamur. Antiquo igitur illo indice
ambitus indicatur syllogae vetustioris in ordinem alphabeticum
redactae, in qua herbarum picturis magna cum arte confectis
passim sortasse, quamquam in Cin litteris tantum A, Β, Γ inveni-
untur, excerpta ex Crateuae herbario et Galerii libris περὶ δυνάμεως

 

