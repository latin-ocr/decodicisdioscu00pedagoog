108

posita est, haud multis, quae melion's notae videntur, exceptis
mirum quantum ab illa delineandi et pingendi ratione discre-
pant. Quarum plerisque, si spatiosis illis prioris generis picturis
comparantur, multo gracilior et tenuior forma communis est,
ut quam paucissimis foliis ramisque praeditae summamque
redactae ad simplicitatem et nuditatem, minus latae, sed in
longitudinem magis porrectae effingentur, partes vero singulae
. neque prominere neque recedere videantur, sed planae omnino,
ut ita dicam, et inter se exaequatae cernantur. ln soliis quoque
et ramis componendis et distribuendis omnia, quibus difficultas
aliqua inesse videbatur, a pictore evitata sunt, ita ut hae
herbarum particulae ad certum quoddam schema semper fere
observatum sese intersecent. Caules vero ad regulam quasi
derecti et radices nullibi sere naturalem vivae herbae rationem
imitantur. Neque tenues colorum differentiae diligentius expri-
muntur, sed viridis imprimis color semper eodem lere modo
redditur. Ii igitur, qui huius classis figuras effinxerunt, simulacra
ad elegantiorem artis pictoriae normam conficere neque poterant
neque fortasse cupiebant, eo contenti, ut herbarum adum-
brationes medicis idoneas proderent. Neque mihi quidem veri
dissimile videtur harum praecipue figurarum exemplaria prima
maximam partem ad herbas non vivas viridesve, sed exsic-
catas delineata esse ¹).

Ea, quae modo disputavimus, dilucidis exemplis illustrari
possunt. Atque primum quidem legentes ipsos inspicere velim
figuras eiusdem herbae, cui atyttuq nomen, bis propositas,
de quibus supra (p. 103) iam dictumest, quarum altera sub
lemmate ἠγίλωψ in indicem relata t. 128r exhibetur, altera in
indicem non recepta adscripto nomine atyttoq f. 56⁴¹ invenitur.
Quae quidem imagineS, quamquam ad eandem herbam eas
pertinere statim agnoscitur, tota delineandi et pingendi ratione
quam maxime inter se discrepant. Porro ad diversitatem

¹) Cuius rei in figuris utriusque classis vestigia quaedam deprehendere
sibi videtur H. Stadler in ephemeride Bavariea Blc'ttter far das Gymnasrbl.
Schulwesen XXXIV (1898) p. 611, qui colorem inde explicat pullum, quem

flores μώλυος, κυάμου, nividuno, φασιόλου natura albi in C exhibent.

 

